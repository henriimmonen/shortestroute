# Viikko 1
Tällä viikolla valitsin aiheen ja tarkemman toteutustavan kyseiselle aiheelle (reitinhakualgoritmien vertailu). Tutustuin kirjallisuuteen aiheesta (JPS, A* ja Dijsktran algoritmi), sekä jäsentelin käytännön toteutusta. Projektille on nyt luotu github-repositorio varsinaisen ohjelmoinnin aloitusta varten. Orientoituminen kurssin toteutukseen vaati jonkin verran aikaa ja kurssimateriaalin läpikäyntiä, mutta sain valittua itseäni kiinnostavan ja haastavan aiheen, jota on varmasti mieluista toteuttaa. Varsinainen ohjelmointityö alkaa ensi viikolla, mutta pohjatyöt ovat nyt hyvällä mallilla. Erityisesti JPS algortmin toimintaan tutustuminen vaatii vielä perehtymistä, mutta sain mielestäni sen toiminnasta jonkilaisen kuvan jo muodostettua. Syvällisempi tutustuminen tulee tapahtumaan, kun pääsen toteuttamaan algortmia.   

Algoritmien lisäksi aikaa meni karttapalveluiden ja työn visualisoinnin toteutuksen suunnitteluun, sillä en ollut varma miten saan tämän toteutettua. Sain kuitenkin mielestäni kohtalaisen hyvän suunnitelman, miten lähden tästä jatkamaan. Ensi viikolla aloitan ohjelmointityön siitä, että saan ohjelman lukemaan annetun ASCII-muotoisen kartan ja piirtämään siihen kuljetun reitin (alkuun toki ennalta syötetyn datan perusteella). Eniten vaikeuksia tuotti juurikin tämä karttojen etsiminen ja niiden kanssa toimiminen, sillä en ole tälläistä aikaisemmin tehnyt. Pohdin erityisesti tiedon esittämistä visuaalisesti, sillä .map tiedoston avaaminen ja kartan tarkastelu ei ole kovin käytännöllistä pienemmilläkään (256 x 256) kokoisilla kartoilla. Löysin kuitenkin työkalun [aafigure](https://github.com/aafigure/aafigure), jolla saan muutettua kartan esimerkiksi png-kuvaksi ja esitettyä tämän helpommin. Tarkoituksena on syöttää kuva alkuperäisessä muodossa ohjelmalle, joka tulkitsee sen taulukkona ja toimii sen pohjalta. Lopuksi kuljettu reitti piirretään taulukkoon, taulukko kirjoitetaan .txt tiedostoksi ja tämä muutetaan png-kuvaksi. Tästä toimintatavasta toivoisin palautetta, vaikuttaako järkevältä?

Käytetyt työtunnit tällä viikolla: 6

